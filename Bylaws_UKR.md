---
title: |
  \vspace{3cm}
  ![](logo.png){width=2in}  
  \vspace{1cm}
  \Huge СТАТУТ  
  ГРОМАДСЬКОЇ ОРГАНІЗАЦІЇ  
  "Клуб фігурного катання Скейтінг Скілз"
---
# 1. ПРАВОВИЙ СТАТУС ГРОМАДСЬКОГО ОБ'ЄДНАННЯ

## 1. Загальні положення

1. Громадська організація «Клуб фігурного катання Скейтінг скілз» (далі - Організація) є добровільним об'єднанням фізичних осіб, створеним для здійснення та захисту прав і свобод людини та громадянина, задоволення суспільних, зокрема, економічних, соціальних, культурних, освітніх та інших інтересів своїх членів та/або інших осіб.
2. Найменування Організації:
   - повне – Громадська організація «Клуб фігурного катання Скейтінг скілз»
   - скорочене – ГО «Кфк Скейтінг скілз»
3. Назва Організації іноземною мовою: 
   - повна – Figure skating club “Skating skills”
   - скорочена – FSC “Skating Skills” 
4. Організація у своїй діяльності керується Конституцією України, Цивільним кодексом України, Податковим кодексом України, Законом України «Про громадські об'єднання», Законом України «Про державну реєстрацію юридичних осіб, фізичних осіб-підприємців та громадських формувань», іншим чинним законодавством України та цим Статутом. Правовою основою діяльності Організації є також регламентні документи та рішення загального характеру, що приймаються Організацією у межах їх статутних повноважень і є обов’язковими для всіх членів.
5. Організація є непідприємницьким товариством, основною метою якого не є одержання прибутку. Організація вільна у виборі напрямків своєї діяльності та діє на засадах добровільності, самоврядності, вільного вибору території діяльності, рівності перед законом, відсутності майнового інтересу її членів (учасників), прозорості, відкритості та публічності.

## 2. ЮРИДИЧНИЙ СТАТУС ОРГАНІЗАЦІЇ

1. Діяльність Організації має суспільний характер, що проявляється у її взаємодії з органами державної влади, органами місцевого самоврядування, підприємствами, установами, організаціями різних форм власності, встановленні партнерських відносин з іншими громадськими організаціями, рухами, фондами, зареєстрованими в Україні чи за її межами, громадянами України, іноземцями та/або особами без громадянства.
2. Організація набуває статусу юридичної особи з моменту її державної реєстрації згідно з чинним законодавством, має свою печатку, штампи і бланки зі своїм найменуванням та рахунки у банківських установах. Організація може мати власну символіку (емблему, інший розпізнавальний знак, прапор), яка підлягає реєстрації у встановленому законодавством порядку. 
3. З моменту державної реєстрації Організація має виключне право на використання свого найменування, в тому числі назви, викладеної іноземною мовою чи мовою національної меншини.
4. Для досягнення своєї мети та виконання статутних завдань Організація у встановленому чинним законодавством порядку має право:
   - Бути учасником цивільно-правових відносин, набувати майнові і немайнові права відповідно до законодавства.
   - Представляти і захищати свої законні інтереси та законні інтереси своїх членів чи інших осіб у будь-яких органах державної влади, в тому числі судах, правоохоронних органах, у органах місцевого самоврядування, на підприємствах, в установах та організаціях усіх форм власності та підпорядкування.
   - Вільно поширювати інформацію про свою діяльність, пропагувати свою мету (цілі).
   - Ідейно та організаційно підтримувати інші об'єднання громадян, надавати допомогу в їх створенні та веденні їх діяльності.
   - Публікувати наукові та методичні результати діяльності Організації; проводити інформаційно-роз'яснювальну роботу.
   - Одержувати у порядку, визначеному законом, публічну інформацію, що знаходиться у володінні суб'єктів владних повноважень, інших розпорядників публічної інформації.
   - Брати участь в організації і фінансуванні, а також самостійно проводити конференції, семінари, змагання, лекторії, круглі столи, консультації, творчі заходи, турніри, конкурси та інші заходи, пов'язані зі статутною діяльністю Організації, із залученням представників громадськості, органів державної влади та місцевого самоврядування, експертів із різних галузей суспільного життя, у т.ч. міжнародних.
   - Отримувати допомогу у вигляді коштів або майна, що надходить безоплатно у вигляді членських внесків, безповоротної фінансової допомоги, пожертв, грантів та самостійно вирішувати питання про їх використання відповідно до положень цього Статуту та законодавства України.
   - Здійснювати в порядку, передбаченому чинним законодавством, необхідну підприємницьку діяльність безпосередньо або через створення в порядку, передбаченому законом, юридичних осіб (товариств, підприємств), якщо така діяльність відповідає меті (цілям) Організації та сприяє її досягненню.
   - Брати участь у здійсненні державної регуляторної політики відповідно до законодавства України.
   - Звертатися у порядку, визначеному законодавством, до органів державної влади, органів місцевого самоврядування, їх посадових і службових осіб з пропозиціями (зауваженнями), заявами (клопотаннями), скаргами.
   - Одержувати у порядку, визначеному законодавством, необхідну для реалізації своєї мети і завдань публічну інформацію, що знаходиться у володінні суб'єктів владних повноважень, інших розпорядників публічної інформації.
   - Брати участь у порядку, визначеному законодавством, у розробленні проектів нормативно-правових актів, що видаються органами державної влади, органами місцевого самоврядування і стосуються сфери діяльності Організації та важливих питань державного і суспільного життя.
   - Брати участь у порядку, визначеному законодавством, у роботі консультативних, дорадчих та інших допоміжних органів, що утворюються органами державної влади, органами влади Автономної Республіки Крим, органами місцевого самоврядування для проведення консультацій з громадськими об'єднаннями та підготовки рекомендацій з питань, що стосуються сфери діяльності Організації.
   - Підтримувати прямі міжнародні контакти з організаціями громадян інших країн, укладати відповідні угоди та брати участь у міжнародних заходах з питань діяльності Організації, що не суперечать міжнародним зобов’язанням України.
   - Засновувати з метою досягнення статутної мети (цілей) засоби масової інформації. 
   - Створювати та реалізувати різноманітні проекти, запроваджувати програми.
   - На добровільних засадах брати участь або засновувати громадські спілки тощо, у тому числі міжнародні, укладати угоди про співробітництво і взаємодопомогу.
   - Одержувати на умовах оренди або тимчасового безкоштовного користування будівлі, обладнання, транспортні засоби та інше майно, що необхідне для здійснення статутних завдань Організації.
   - Відкривати рахунки у національній та іноземній валютах в установах банків.
   - Засновувати нагороди з метою відзнаки членів Організації та її партнерів.
   - Безпосередньо чи через створені нею юридичні особи (товариства, підприємства) бути виконавцем державного замовлення відповідно до закону.
   - Користуватися іншими правами, передбаченими законодавством України.
5. Організація несе відповідальність за своїми зобов'язаннями належним їй майном. Організація не відповідає за зобов'язаннями своїх членів, а її члени не відповідають за зобов'язаннями Організації, за винятком випадків, коли вони беруть на себе такі зобов'язання.

## 3. МЕТА ТА НАПРЯМИ ДІЯЛЬНОСТІ

1. Головною метою Організації є популяризація фігурного катання та залучення широких мас населення України задля фізичного, естетичного та інтелектуального розвитку особистості.
2. Організація ставить перед собою завдання:
   - формування всебічно розвиненої особистості засобами фізичної культури і спорту;
   - пропаганда здорового способу життя;
   - залучення широких верств населення у фігурне катання;
   - популяризація та розвиток всіх видів танцю, як форми організації вільного часу людей;
   - створення окремих танцювальних номерів, композицій і програм для показу на змаганнях, прокатах, шоу;
   - сприяння та підтримка психологічному, естетичному вихованню членів Організації;
   - психологічна допомога, корекційна робота зі спортсменами та членами їхніх родин;
   - розвиток міжнародних зв’язків в області культури та спорту;
   - проведення тестів, змагань, шоу та показових виступів, семінарів, консультацій;
   - співпраця з організаціями танцю та спорту в Україні та за її межами;
   - сприяння розвитку фігурного катання в Україні як спорту вищих досягнень;
   - сприяння участі членів Організації в міжнародних заходах культурного, спортивного, освітнього, мистецького та наукового спрямування;
   - координація зусиль та співпраця з іншими громадськими організаціями, діяльність яких спрямована на навчання фігурному катанню, створення інформаційної бази для виконання завдань Організації;
   - подання пропозицій до органів державної влади з питань статутної діяльності.
3. Для здійснення своїх статутних завдань Організація у встановленому законом порядку діє в наступних напрямах:
   - організує та проводить навчально-тренувальний процес з фігурного катання;
   - проводить спортивно-масові змагання, реабілітаційно-спортивні, навчально-тренувальні та оздоровчі збори;
   - може брати участь у змаганнях, святкових заходах, конкурсах, тестах, шоу;
   - може формувати збірні команди Організації, та забезпечувати їх участь в спортивних заходах;
   - використовує фінансові надходження, що передбачені Статутом, для забезпечення спортивної та фізкультурно-оздоровчої роботи, соціальної та фізкультурно-реабілітаційної діяльності;
   - забезпечує раціональне та ефективне використання матеріально-технічної бази Організації;
   - володіє, використовує та розпоряджається майном, що належить Організації по праву власника;
   - може формувати склад співробітників, що виконують свої обов’язки на громадських засадах;
   - може вступати в договірні відносини з державними, комерційними, кооперативними, приватними, громадськими організаціями, а також закордонними партнерами;
   - здійснює придбання та видає для користування членам Організації спортивно-танцювальне майно;
   - орендує приміщення, споруди, будівлі;
   - може видавати методичні та довідково-інформаційні бюлетені;
   - може розробляти та виготовляти офіційну нагородну, пам'ятну атрибутику та сувенірну продукцію з логотипом Організації;
   - може співпрацювати з органами державної влади та органами місцевого самоврядування, громадськими організаціями та іншими організаціями, підприємствами, установами;
   - може брати участь у конкурсах та подає заявки на отримання грантів від національних, міжнародних організацій на виконання мети, завданнь та напрямів діяльності, передбачених статутом Організації, отримує та використовує в своїй діяльності зазначені гранти;
   - здійснює інші дії, що не суперечать законодавству та створюють умови для виконання завдань, які стоять перед Організацією. 

## 4. ПОРЯДОК НАБУТТЯ І ПРИПИНЕННЯ ЧЛЕНСТВА, ПРАВА ТА ОБОВ'ЯЗКИ ЧЛЕНІВ ОРГАНІЗАЦІЇ

1. Членство в Організації є добровільним та індивідуальним.
2. Членами Організації можуть бути громадяни України, іноземці та особи без громадянства, які перебувають в Україні на законних підставах, які досягли 14 років і які визнають  Статут Організації та сприяють діяльності, що спрямована на досягнення мети і завдань Організації.
3. Ніхто не може бути примушений до вступу у Організацію. Належність чи неналежність до Організації не може бути підставою для обмеження прав і свобод будь – якої особи або для надання їй органами державної влади, іншими державними органами, органами місцевого самоврядування будь-яких пільг і переваг.
4. Прийом у члени Організації здійснюється на підставі письмової заяви на ім’я Голови Правління за рішенням Правління Організації, яке приймається протягом місяця з дня подання відповідної заяви. Правління Організації має право відмовити у прийнятті особи в члени Організації. Правління Організації має право делегувати право прийняття в члени Організації відокремленим підрозділам Організації або іншим статутним органам.
5. Усі члени Організації є рівними у реалізації своїх прав та обов’язків.
  1. До прав члена Організації належить:
     - обирати і бути обраними до керівних органів Організації, брати участь у всіх заходах, що проводяться Організацією;
     - брати участь у роботі постійних та тимчасових комісій, створених за рішенням уповноважених органів Організації;
     - звертатися до органів Організації з запитами та пропозиціями з питань, пов’язаних з діяльністю Організації, одержувати відповіді;
     - оскаржувати рішення, дії, бездіяльність керівних органів Організації, подавати заяви, заперечення і скарги на прийняті ними рішення до Правління та вимагати розгляду скарг та заяв на Загальних зборах.
     - оскаржувати рішення загальних зборів до суду.
     - одержувати інформацію з питань діяльності Організації;
     - звертатися до органів Організації за допомогою у захисті своїх прав та законних інтересів;
     - вільно відстоювати і пропагувати ідеї та пропозиції з питань, що обговорюються в Організації до прийняття рішень з цих питань;
     - вільно виходити з Організації за власною письмовою заявою.
  2. Члени Організації зобов’язані:
     - дотримуватись положень Статуту Організації;
     - виконувати рішення керівних органів Організації;
     - своєчасно сплачувати вступні та членські внески в розмірах та строки, що встановлюються Правлінням Організації;
     - сприяти здійсненню завдань Організації;
     - брати участь у публічних заходах, що проводяться Організацією.
6. Членство в Організації припиняється у випадках:
     - виходу із Організації за власним бажанням;
     - виключення із Організації, за рішенням Правління, у зв’язку із порушенням вимог цього Статуту, або якщо діяльність члена суперечить меті та завданням Організації, або якщо член втратив зв’язок із Організацією без поважних причин чи за систематичну несплату членських внесків;
     - смерті члена Організації.
7. Вихід з Організації здійснюється за письмовою заявою учасника Організації на ім‘я Голови Правління. Членство в громадському об’єднанні припиняється з дня подання такої заяви та не потребує додаткових рішень.
8. Підстави для виключення з членів Організації:
     * неодноразові порушення вимог Статуту;
     * неучасть в діяльності Організації особисто або через представника протягом принаймні 12 (дванадцяти) місяців;
     * несплати членських внесків протягом останнього року.
9. Питання про виключення вирішується Правлінням організації більшістю голосів її членів.
10. Член Організації не має права голосу при вирішенні Загальними зборами Організації питань щодо вчинення ним правочину та щодо спору між ним і Організацією.

## 5. ОРГАНИ УПРАВЛІННЯ ОРГАНІЗАЦІЇ

1. Управління Організацією здійснюється на засадах демократизму, гласності, виборності органів управління, підпорядкованості і виконавчої дисципліни, із врахуванням регламентуючих документів Організації.
2. Органами управління Організацією є: Загальні збори членів Організації, Правління Організації, Голова Організації.
Засідання керівних органів Організації (Загальних зборів, Правління) можуть проводитись як за безпосередньої участі членів (їх уповноважених представників за довіреністю), так і за допомогою інтернет зв’язку з використанням аудіовізуальних комп’ютерних програм онлайн конференцій. 
Рішення про форму проведення такого засідання приймає Правління Організації та повідомляє про прийняте рішення членів Організації не пізніше ніж за 10 днів до визначеної дати проведення такого засідання (Загальних зборів, Правління). 
Будь-яке засідання керівних органів оформлюється протоколом. Про форму засідання  обов’язково вказується у протоколі: якщо засідання відбувалось за допомогою інтернет зв’язку, у протоколі обов’язково фіксується за допомогою якої комп’ютерної програми відбувалось засідання.
3. Загальні збори членів Організації  (далі – Загальні збори) є вищим органом Організації, який вправі приймати рішення з будь-яких питань її діяльності, в тому числі і з тих, що належать до компетенції Правління. 
	- У Загальних зборах беруть участь її члени особисто чи через уповноваженого представника за довіреністю. Кожний член Організації має один голос. Збори вважаються повноважними, якщо на них присутня більшість членів Організації. 
	- Чергові Загальні збори скликаються Правлінням щорічно. Відповідне рішення із зазначенням дати, часу, місця проведення та питань, які виносяться на обговорення, повинне бути доведене до відома членів Організації не пізніше, ніж за 30 днів до дати проведення засідання Загальних зборів. Загальні збори розглядають питання, винесені на їх розгляд Правлінням, Головою Організації, а також членами Організації. 
	- Позачергові Загальні збори скликаються при наявності обставин, що зачіпають суттєві інтереси Організації, Правлінням, а також в інших випадках, передбачених даним Статутом та законодавством України, протягом 30 днів з дня виникнення відповідних обставин. У такому разі рішення Правління Організації із зазначенням дати, часу, місця проведення та питань, які виносяться на обговорення, повинне бути доведене до відома членів Організації не пізніше, ніж за 14 днів до дати проведення засідання Загальних зборів.
	- Не менш як одна десята частина членів Організації мають право ініціювати перед Правлінням скликання позачергових Загальних зборів. Якщо вимога членів Організації про скликання Загальних зборів не виконана, ці члени мають право самі скликати Загальні збори. 
	- До виключної компетенції Загальних зборів належить вирішення наступних питань:
		1. Визначення основних напрямків діяльності Організації, затвердження її планів та звітів про їх виконання.
		2. Внесення і затвердження змін до установчих документів Організації, відомостей про Організацію. 
		3. Затвердження зразків печаток, штампів, символіки та інших зразків реквізитів Організації.
		4.  Прийняття рішення про припинення діяльності Організації. 
		5.  Обрання ліквідаційної комісії, затвердження ліквідаційного балансу.
		6. Обрання Правління Організації та відкликання Правління, або окремих членів Правління.
		7.  Обрання та відкликання Голови Організації.
		8. Визначення порядку та способів реалізації права власності та здійснення контролю за її реалізацією.
	- Рішення Загальних зборів вважаються прийнятими, якщо за них проголосувала більшість від числа присутніх учасників Загальних зборів. З питань, передбаченими п. 5.3.5.2, п.5.3.5.4 рішення Загальних зборів вважається прийнятим, якщо за нього проголосувало не менш як три четвертих присутніх учасників Загальних зборів. Також трьома четвертими голосів членів Організації приймаються рішення щодо відчуження майна організації на суму, що становить п’ятдесят і більше відсотків майна організації.
	- Головує на засіданнях Загальних зборів  особа з числа членів, обрана Загальними зборами Головуючим зборів. Хід Загальних зборів протоколюється. Протоколи засідань Загальних зборів ведуться секретарем Загальних зборів, який обирається загальними зборами, підписуються Головуючим і секретарем Загальних зборів.
	- Загальні збори приймають рішення, які оформляються у вигляді протоколів засідання Загальних зборів. Рішення, прийняті Загальними зборами з дотриманням вимог даного Статуту, внутрішніх документів та законодавства України, обов'язкові для всіх інших органів управління Організації та членів Організації. Рішення, прийняті Загальними зборами, набувають чинності з моменту їх прийняття, якщо інше не визначено Загальними зборами.
4. Правління Організації є керівним органом Організації на період між Загальними зборами, обирається терміном на 2 роки та виконує функції з управління його поточною, організаційною діяльністю.
	- Правління підзвітне Загальним зборам  і організовує виконання їх рішень. Правління діє від імені Організації в межах, передбачених даним Статутом, внутрішніми документами та чинним законодавством.
	- Головою Правління є Голова Організації.
	- Структура Правління, його склад та адміністративні функції кожного його члена затверджуються Загальними зборами. Члени Правління є підзвітними Загальним зборам і несуть відповідальність перед ними за діяльність Організації та належне виконання своїх посадових обов’язків. Правління звітує перед членами Організації на Загальних зборах організації.
	- До компетенції Правління відноситься: 
		1. Організація виконання рішень Загальних зборів.
		2. Скликання Загальних зборів та формування їх порядку денного, підготовка матеріалів з питань порядку денного, попередній розгляд всіх питань, що належать до компетенції зборів та підготовка проектів рішень з цих питань до зборів.
		3. Підготовка та подання рекомендацій Загальним зборам щодо визначення основних напрямків діяльності Організації затвердження планів і звітів про їх виконання, інших пропозицій з питань діяльності Організації.
		4. Затвердження поточних планів діяльності Організації та заходів, необхідних для їх виконання;
		5.Здійснення окремих функцій щодо управління майном за рішенням Загальних зборів членів Організації.
		6. Підготовка річних звітів з діяльності Організації, в тому числі про залучення і використання коштів і майна Організації; звітів з виконання програм та проектів Організації та подає їх на затвердження Загальних зборів.
		7. Вирішення інших питань, крім тих, що відносяться до виключної компетенції Загальних зборів.
	- Головує на засіданнях Правління Голова Організації.
	- Усі питання, що входять у компетенцію Правління, вирішуються колегіально на засіданнях Правління. Правління проводить чергові і позачергові засідання. Чергові засідання скликаються Головою Організації, але не рідше, ніж раз на 3 місяці. Про час місце, та порядок денний засідання члени Правління повідомляються за 10 днів до моменту його проведення. Позачергові засідання скликаються Головою організації за ініціативою третини членів Правління або безпосередньо за вимогою більшості членів Правління. Засідання правління є правомочним за умови присутності більшості його членів.
	- Кожен член Правління може виступати з ініціативою про прийняття рішень із будь-яких питань, що входять компетенції Правління.
	- У засіданнях Правління беруть участь її члени особисто чи через уповноваженого представника за довіреністю. Рішення Правління приймаються шляхом голосування більшістю голосів присутніх. Кожен член Правління має один голос. За поділу голосів вирішальним є голос Голови Організації.
5. Голова Організації здійснює оперативне управління справами, майном та коштами Організації в межах, встановлених даним Статутом, Загальними зборами та Правлінням і в межах своєї компетенції і повноважень забезпечує виконання їх рішень.
	- Голова Організації обирається та звільняється Загальними зборами раз на два роки є підзвітним Загальним зборам та підконтрольним Правлінню Організації, за посадою є Головою Правління і вправі вносити на розгляд Загальних зборів та Правління Організації пропозиції з будь-якого аспекту діяльності Організації.
	- Голова Організації:
		1. Діє від імені Організації без довіреності та представляє Організацію у її стосунках з іншими особами.
		2. Видає накази, розпорядження, інші внутрішні нормативні акти та документи Організації.
		3. Організовує документообіг, діловодство, ведення бухгалтерського обліку та звітності Організації. 
		4. Здійснює прийняття, переведення на іншу роботу, відсторонення від неї та звільнення працівників Організації, застосовує до них заходи заохочення та стягнення, затверджує посадові обов’язки працівників Організації.
		5. Виступає розпорядником коштів та майна Організації, укладає та підписує від імені Організації господарські та інші договори, контракти, видає довіреності на право вчинення дій та представництва від імені Організації.
		6. Організовує підготовку засідання Правління.
		7. Вирішує інші питання діяльності Організації відповідно до мети і основних завдань її діяльності, віднесені до його компетенції внутрішніми документами Організації та даним Статутом, приймає з цих питань будь-які інші рішення або виконує будь-які інші дії крім тих, що відносяться до компетенції інших органів управління Організації, Правління та Загальних зборів Членів Організації. 
		8. Звітує про свою роботу та роботу Правління перед Загальними зборами Організації на чергових Загальних Зборах.
	- Рішення Голови Організації оформлюється у виді наказів чи розпоряджень.
	- Звітування здійснюється на чергових Загальних зборах. Позачергове звітування здійснюється на вимогу не менш як однієї третини членів Організації.
	- Голова Організації може бути відкликаний з посади за рішенням Загальних зборів за ініціативою більшості від складу членів Правління до закінчення строку, на який він обирався, у випадках:
		–	за власним бажанням на підставі поданої Правлінню організації письмової заяви;
		–	при неодноразовому порушенні вимог Статуту Організації;
		–	якщо своїми діями він завдав матеріальну чи моральну шкоду Організації;
	6. У разі, якщо Голова Організації не може приступити до своїх обов'язків протягом більш як 6 (шести) місяців Правління Організації скликає позачергові Загальні збори для обговорення становища та питання про керівництво Організацією.

# 6. ПОРЯДОК ОСКАРЖЕННЯ РІШЕНЬ, ДІЙ, БЕЗДІЯЛЬНОСТІ КЕРІВНИХ ОРГАНІВ ОРГАНІЗАЦІЇ ТА РОЗГЛЯДУ СКАРГ

1. Рішення, дії, бездіяльність керівних органів Організації можуть бути оскаржені членом (членами) Організації.
	- Первинна скарга на дії, бездіяльність або рішення Голови Організації/Голови Правління подається до Правління, яке зобов'язане розглянути скаргу на найближчому засідання, із обов'язковим викликом члена громадського об'єднання, який скаржиться, а також Голову Організації/Голову Правління дії, бездіяльність або рішення якого оскаржується. В разі відхилення скарги Правлінням - повторна скарга подається до Загальних зборів, які зобов'язані розглянути скаргу на черговому або позачерговому засіданні, із обов'язковим викликом члена, який скаржиться, а також Голови Організації/Голови Правління дії, бездіяльність або рішення якого оскаржується.
	- Первинна скарга на дії, бездіяльність або рішення члена Правління - подається до Голови Організації/Голови Правління, який зобов'язаний розглянути скаргу протягом 20 робочих днів, із обов'язковим викликом члена громадського об'єднання, який скаржиться, а також члена Правління дії, бездіяльність або рішення якого оскаржується. В разі відхилення скарги Головою Організації/Головою Правління - повторна скарга подається до Загальних зборів, які зобов'язані розглянути скаргу на черговому або позачерговому засіданні, із обов'язковим викликом члена, який скаржиться, а також члена Правління дії, бездіяльність або рішення якого оскаржується. Скарга, яка потребує розгляду на позачергових Загальних зборах, є підставою для скликання таких Загальних зборів протягом тридцяти днів з дня надходження такої скарги.
	- На дії, бездіяльність або рішення Загальних зборів Організації скарга подається до суду, відповідно до чинного законодавства на момент оскарження таких дій, бездіяльності або рішень.
2. До рішень, дій (бездіяльності), які можуть бути оскаржені, належать рішення у межах управлінської діяльності керівних органів організації, внаслідок яких:
	- Порушено права та/чи законні інтереси чи свободи члена Організації (групи членів Організації).
	- Створено перешкоди для здійснення членом організації його прав та/чи законних інтересів чи свобод.
	- Незаконно покладено обов’язки на члена Організації або незаконно застосовано до нього дисциплінарну відповідальність.

# 7. МІЖНАРОДНА СПІВПРАЦЯ

1. Організація у відповідності з своїми статутними завданнями, має право на здійснення міжнародних зв'язків та діяльності у порядку, передбаченому цим Статутом, чинним законодавством України.
2. Міжнародна діяльність організації здійснюється шляхом участі у міжнародних проектах, роботі міжнародних організацій, а також інших формах, що не суперечать законодавству України, нормам і принципам міжнародного права.
3. При здійсненні міжнародної діяльності Організація користується повним обсягом прав і обов’язків юридичної особи.
4. Організація:
	- організовує обмін делегаціями, організовує за участю іноземних партнерів турніри, змагання, конференції, виставки, ярмарки, відряджає своїх представників для участі у відповідних заходах за межами України;
	- проводить спільно з іноземними організаціями дослідження у відповідності з напрямками своєї діяльності, публікує їх результати;
	- реалізовує інші спільні програми та проекти за участю іноземних партнерів та міжнародних організацій, що не суперечить чинному законодавству України. 

# 8. ВІДОКРЕМЛЕНІ ПІДРОЗДІЛИ ОРГАНІЗАЦІЇ

1. Організація може мати відокремлені підрозділи, які не є юридичними особами та утворюються за рішенням Загальних зборів Організації.
2. Відокремлені підрозділи Організації у своїй діяльності керуються Статутом Організації.
3. Керівники відокремлених підрозділів Організації призначаються Загальними зборами строком на 2 роки і діють на підставі довіреності. Керівники відокремлених підрозділів повинні бути членами Організації.
4. Відокремлені підрозділи мають наступні повноваження:
	- Представляють Організацію у межах території, на яку поширюються їх повноваження.
	- Реалізують статутні мету та завдання Організації у межах території, на яку поширюються їх повноваження, згідно наданих рішенням загальних зборів повноважень.
	- Проводять роботу по залученню нових членів (учасників) з використанням засобів, не заборонених законодавством України.
5. Керівник відокремленого підрозділу має право:
	- Приймати рішення про використання назви та символіки Організації для реалізації завдань Організації.
	- Звертатися до керівних органів Організації щодо отримання допомоги у реалізації завдань Організації.
	- Бути присутнім на засіданні Правління Організації (без права голосу).
	- Звертатися із клопотаннями до керівних органів Організації.
6. Керівник відокремленого підрозділу зобов’язаний:
	- Дотримуватися вимог Статуту Організації.
	- Виконувати законні та прийняті в межах вимог Статуту Організації рішення керівних органів Організації.
	- Не допускати дій, спрямованих на порушення честі, гідності членів (учасників) Організації.
7. Діяльність відокремленого підрозділу може бути припинено шляхом його закриття за рішенням Загальних зборів Організації.
8. Про закриття відокремленого підрозділу Організація повідомляє уповноважений орган з питань державної реєстрації відповідно до вимог чинного законодавства України.
9. Майно та кошти, яке було закріплене за відокремленим підрозділом, після припинення його діяльності передаються безпосередньо до відання Правління до прийняття рішення щодо розподілу майна та коштів Загальними зборами Організації.

## 9. КОШТИ ТА МАЙНО ОРГАНІЗАЦІЇ

1. Організація є непідприємницьким товариством. Для здійснення своїх програмних та статутних цілей і завдань у власності Організації можуть бути кошти, цінні папери, майнові та немайнові права, матеріальні та нематеріальні активи, обладнання, транспорт, інші засоби та майно, набуття яких не забороняється чинним законодавством України.
2. Організація самостійно й незалежно здійснює права володіння, користування та розпорядження належним їй майном, коштами, майновими та немайновими правами через свої статутні органи в межах їх компетенції.
3. Майно Організації складається з коштів або майна, які надходять безоплатно або у вигляді безповоротної фінансової допомоги чи добровільних пожертвувань, внесків членів Організації; пасивних доходів; дотації або субсидії з державного чи місцевих бюджетів, а також з державних цільових фондів, фінансової підтримки програм (проектів, заходів) Організації за рахунок коштів державного і місцевих бюджетів, від виконання державного замовлення; благодійної, гуманітарної та технічної допомоги, в тому числі відповідно до міжнародних договорів України; набуті в результаті підприємницької діяльності Організації, підприємницької діяльності створених нею юридичних осіб (товариств, підприємств); доходів від основної діяльності Організації відповідно до цього Статуту та законодавства; майном, придбаним за рахунок власних коштів, чи набутих на інших підставах, не заборонених законом.
4. Забороняється розподіл отриманих доходів (прибутків) або їх частини серед засновників (учасників у розумінні Цивільного кодексу України), членів такої організації, працівників (крім оплати їхньої праці, нарахування єдиного соціального внеску), членів органів управління та інших пов’язаних з ними осіб. 
5. Доходи (прибутки) та майно Організації використовуються виключно для фінансування видатків на утримання Організації, реалізації мети (цілей, завдань) та напрямів діяльності, визначених цим Статутом.
6. Організація несе відповідальність за своїми зобов’язаннями усім належним їй на праві власності майном. Організація не несе відповідальності за зобов'язаннями членів. Члени не несуть відповідальності за зобов'язаннями Організації, якщо інше не передбачено законом.
7. Організація зобов’язана вести бухгалтерський облік, статистичну, податкову, фінансову звітність, бути зареєстрованим в органах фіскальної служби та вносити до бюджету податки і збори у порядку і розмірах, передбачених законодавством. Організація зобов’язана зберігати не менше п’яти років усі необхідні облікові документи стосовно внутрішніх та міжнародних операцій.
8. Державний нагляд та контроль за дотриманням закону Організацією здійснюють органи виконавчої влади, органи місцевого самоврядування у порядку, визначеному законодавством України.

# 10. ПОРЯДОК ВНЕСЕННЯ ЗМІН ДО СТАТУТУ

1. Порядок внесення змін до статуту визначається статутом та чинним законодавством України.
2. Зміни до цього Статуту затверджуються рішенням Загальних Зборів, якщо за це проголосували не менше як 3/4 членів Організації. Про зміни, що вносяться в статутні документи, повідомляється уповноважений орган з питань реєстрації.

# 11. ПРИПИНЕННЯ ДІЯЛЬНОСТІ ОРГАНІЗАЦІЇ

1. Припинення діяльності Організації здійснюється за рішенням громадського об'єднання, прийнятим Загальними зборами, шляхом саморозпуску або реорганізації, чи за рішенням суду про заборону (примусовий розпуск) громадського об'єднання.
2. Припинення діяльності громадського об'єднання зі статусом юридичної особи має наслідком припинення юридичної особи.
3. Організація має право у будь-який час прийняти рішення про припинення своєї діяльності (саморозпуск). 
4.Рішення про саморозпуск Організації  приймається  Загальними Зборами, якщо за це проголосували не менш як три четвертих присутніх учасників Загальних зборів. Загальні збори створюють ліквідаційну комісію або доручають Правлінню здійснювати повноваження ліквідаційної комісії для проведення припинення громадської організації як юридичної особи, а також приймають рішення щодо використання коштів та майна громадського об'єднання після його припинення відповідно до статуту. 
5. Реорганізація Організації здійснюється за рішенням Загальних Зборів, якщо за це проголосувало не менше три четвертих учасників Загальних зборів  шляхом злиття, поділу, приєднання або перетворення.
6. Порядок та правові наслідки припинення діяльності Організації шляхом саморозпуску, реорганізації або заборони (примусового розпуску) Організації визначається відповідно до цього Статуту та чинного законодавства України.
7. Передбачається передача активів одній або кільком неприбутковим Організаціям відповідного виду або зарахування до доходу бюджету у разі припинення юридичної особи (у результаті її ліквідації, злиття, поділу, приєднання або перетворення). 

ПІДПИСИ ЗАСНОВНИКІВ:

___________________________________
(підпис, ПАВЛОВА АЛЛА МИКОЛАЇВНА)

___________________________________
(підпис, БАБІН МИКОЛА ВАЛЕРІЙОВИЧ)

___________________________________
(підпис, ТУРАЄВА-СТЕЦЬКА ОЛЕНА ПЕТРІВНА)

